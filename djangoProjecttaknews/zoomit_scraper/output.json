
[
{"url": "https://www.zoomit.ir/tech-iran/439818-competition-councils-vote-on-snappfood/", "title": "صادق محمدی: برای حمایت از توسعه بازار، انحصار موقت پذیرفتنی است", "summary": "", "content": "هشت ماه پس از شکایت زودکس و تپسی از اسنپ‌فود به شورای رقابت، رأی صادرشده از سوی این شورا محکومیت اسنپ‌فود در موضوع «قراردادهای سرمایه‌گذاری با رستوران‌ها» را به دنبال داشت، اما شکایت‌ها از این پلتفرم درباره موضوع «ضدرقابتی بودن امتیاز عملکرد» و «خودترجیحی اسنپ‌کیچن» رد شد. رأی صادرشده درباره قراردادهای سرمایه‌گذاری هم البته با درخواست تجدید نظر اسنپ‌فود مواجه شده است و باید دید بررسی مجدد این موضوع چه نتیجه‌ای خواهد داشت. صادق محمدی، دبیر اتحادیه کسب‌وکارهای اینترنتی، در رابطه با این شکایت و رأی صادرشده در خصوص آن به زومیت این طور توضیح می‌دهد: «به طور کلی این که یک مجموعه‌ بازاری را به انحصار خود دربیاورد نه در آمریکا دیده می‌شود و نه در اروپا. اما مساله‌ای که وجود دارد و در کشور ما هم هست این است که هر مجموعه‌ای که یک بازاری را می‌سازد تا یک مدت فرصت دارد که آن بازار را در اختیار داشته باشد؛ طول این مدت هم به توافقی بستگی دارد که در این زمینه در نظر گرفته شده است، مثلا ۳ سال یا ۵ سال.» محمدی: هر مجموعه‌ای که یک بازاری را می‌سازد تا یک مدت مشخص می‌تواند آن بازار را در اختیار بگیرد دبیر اتحادیه کسب‌وکارهای اینترنتی در همین زمینه به مثال شرکت رایتل اشاره می‌کند که به‌عنوان اولین اپراتور زیرساخت 3G و تماس تصویری را فراهم کرد و آن را برای مدتی به‌صورت انحصاری در اختیار گرفته بود: او در ادامه به تجربه دنیا در این موضوع اشاره کرده و می‌گوید: «در دنیا مجموعه‌هایی که لیدر بازار هستند در یک بازار سرمایه‌گذاری‌های انبوه می‌کنند و قاعدتا آن بازار را متعلق به خود می‌دانند اما قوانین اجازه نمی‌دهد که بازار را طوری قفل کنند که رقیبی وارد آن نشود.» در دنیا هم با کسب‌وکاری که برای مدت طولانی بازار را قفل کند برخورد می‌شود به گفته او، از لحاظ عرف و ساختارهای قانونی و تجاری واضح است که به واسطه سرمایه‌گذاری که داشته‌اند می‌توانند تا چند سال این بهره‌برداری را داشته باشند. محمدی در توضیح بیشتر این موضوع مثالی را مطرح کرده و توضیح می‌دهد: یکی از اعتراض‌های اصلی به اسنپ‌فود قراردادهایی است که به‌صورت انحصاری با رستوران‌ها بسته شده است. قرارداد‌هایی که البته مهراد عبدالرزاق، رییس هیئت‌مدیره اسنپ‌فود، در گفتگو با زومیت توضیح داده است که این مدل قراردادها تنها با ۹ درصد از رستوران‌های طرف قرارداد با اسنپ‌فود بسته شده است. محمدی هم معتقد است «نکته‌ای که اسنپ‌فود در مورد تعداد رستوران‌هایی که با آن‌ها قرارداد انحصاری بسته نکته قابل تاملی است چون مثلا می‌بینیم در مشهد تپسی سهم بازار قابل توجهی گرفته است.» دبیر اتحادیه کسب‌وکارهای اینترنتی این مساله را یکی از مواردی می‌داند که به ادعای انحصارگری اسنپ خدشه وارد می‌کند و در ادامه موضوع دیگری را هم توضیح می‌دهد: با این حال، او این احتمال را هم مطرح می‌کند که «شاید شورای رقابت در قراردادهای سرمایه‌گذاری اسنپ‌فود ایرادی دیده و یک موضوع حقوقی مد نظرش بوده و با رأیی که داده ممکن است بخواهد یک بند در قرارداد اصلاح شود، که من در جریانش نیستم.» البته  دبیر اتحادیه کسب‌وکارهای اینترنتی به این نکته هم اشاره می‌کند که اگر در چند سال گذشته اتحادیه در وضعیت تعلیق و نیمه‌تعطیل نبود این موضوع می‌توانست از طریق کمیسیون حل اختلاف بررسی شود و کار به خارج از اتحادیه نکشد: او در ادامه با اشاره به این که «اتحادیه ظرفیت قانونی برای رسیدگی به این موضوع را دارد» می‌گوید که چون فقط ۲ ماه از روی کار آمدن تیم جدید گذشته و هنوز کمیسیون‌ها تشکیل نشده‌اند امکان رسیدگی به این موضوع وجود نداشته است.", "date": "سه‌شنبه ۲۳ اردیبهشت ۱۴۰۴ - ۰۹:۳۵", "comments": "0"},
{"url": "https://www.zoomit.ir/hardware/439840-apple-ios-18-5-c1-security-fix/", "title": "مودم اختصاصی اپل اولین آپدیتش را دریافت کرد", "summary": "", "content": "اپل امروز با به‌روزرسانی iOS 18.5، یک نقص امنیتی را در مودم اختصاصی C1   برطرف کرد.  ، نقص امنیتی مهمی در Baseband مودم C1 که می‌توانست به مهاجمان امکان رهگیری ترافیک شبکه را بدهد، با آپدیت iOS 18.5 حل شده است. بیس‌باند C1 وظیفه‌ی کدگذاری و رمزگشایی داده‌ها برای ارتباط بین دستگاه و شبکه و نیز پردازش تماس‌ها و پیام‌ها و اتصالات داده را بر‌عهده دارد. ظاهراً اپل در بررسی‌های جدیدش به نقص امنیتی اولین مودم اختصاصی‌اش پی برده و اولین آپدیت را با مضمون امنیتی منتشر کرده است. به‌روزرسانی iOS 18.5 ایراد‌های امنیتی متعدد دیگری نظیر آسیب‌پذیری‌های مربوط به پردازش تصویر، تاریخچه‌ی تماس، بلوتوث و فیس‌تایم را هم رفع می‌کند.", "date": "دوشنبه ۲۲ اردیبهشت ۱۴۰۴ - ۲۲:۴۰", "comments": "0"},
{"url": "https://www.zoomit.ir/os/439841-ios-18-5-security-fixes/", "title": "بیش‌ از ۳۰ آسیب‌پذیری امنیتی آیفون با iOS 18.5 برطرف شدند", "summary": "", "content": "، به‌روزرسانی نرم‌افزاری جدید iOS 18.5 بیش از ۳۰ آسیب‌پذیری امنیتی   ازجمله مشکلات مربوط به بلوتوث و فیس‌تایم را برطرف می‌کند.  اولین محصول اپل با مودم اختصاصی C1 این شرکت محسوب می‌شود؛ مودمی که یکی از نقص‌های امنیتی مهم آن با iOS 18.5 رفع شده است. تعداد دیگری از آسیب‌پذیری‌های مربوط به تاریخچه‌ی تماس و CoreAudio و AppleJPEG هم حل شده‌اند. ظاهراً مهاجمان تابه‌حال از هیچ‌کدام از آسیب‌پذیری‌های رفع‌شده استفاده نکرده‌اند؛ اما همیشه توصیه می‌شود تا آیفون خودتان را به جدیدترین نسخه‌ی نرم‌افزاری به‌روزرسانی کنید.", "date": "دوشنبه ۲۲ اردیبهشت ۱۴۰۴ - ۲۲:۵۵", "comments": "0"},
{"url": "https://www.zoomit.ir/exhibition/439632-watch-samsung-unveil-galaxy-s25-edge/", "title": "مراسم رونمایی گلکسی S25 اج را چگونه تماشا کنیم؟", "summary": "", "content": "سامسونگ آماده‌ی برگزاری رویداد آنپکد ۲۰۲۵ است؛ رویدادی برای معرفی  ، پرچمدار باریک کره‌ای که تاکنون شایعات زیادی در موردش شنیده‌ایم. مراسم مجازی آنپکد سامسونگ سه‌شنبه ۲۳ اردیبهشت ساعت ۳:۳۰ به‌وقت ایران برگزار می‌شود. کاربران می‌توانند از طریق وب‌سایت رسمی سامسونگ، کانال یوتیوب سامسونگ و صفحه‌ی اختصاصی اخبار سامسونگ این رویداد را دنبال کنند. سامسونگ ادعا می‌کند گلکسی S25 اج نه‌تنها استاندارد جدیدی در کارایی گوشی‌های هوشمند تعیین می‌کند، بلکه «آغازگر دوره‌ای تازه برای رشد صنعت موبایل» خواهد بود. گلکسی S25 اج قرار است مستقیماً به رقابت با   برود؛ گوشی باریکی که گفته می‌شود تنها یک دوربین در پشت و ترکیبی از ویژگی‌های میان‌رده و پرچمدار خواهد داشت.", "date": "دوشنبه ۲۲ اردیبهشت ۱۴۰۴ - ۲۳:۵۹", "comments": "0"},
{"url": "https://www.zoomit.ir/space/439663-star-impact-supermassive-blackhole/", "title": "کشف رویداد کم‌سابقه: سیاه‌چاله‌ای سرگردان ستاره‌ای دوردست را بلعید", "summary": "", "content": "در سال ۲۰۲۴، سیستمی که برای شناسایی اجرام دارای درخشش ناگهانی طراحی شده بود، چیزی غیرعادی کشف کرد. متأسفانه سیستم خودکاری که قرار بود این جرم را شناسایی کند، نتوانست ماهیت آن را تشخیص دهد. اکنون حدود یک سال بعد، می‌دانیم که آن مشاهده، اولین رویداد اختلال کشندی (ازهم‌گسیختن یک ستاره توسط سیاه‌چاله کلان‌جرم) بوده که در طول موج‌های مرئی شناسایی شده است. این رویداد همچنین بسیار غیرمعمول بود؛ زیرا سیاه‌چاله کلان‌جرم مربوطه در مرکز کهکشان خود قرار ندارد. در عوض، جرمی به‌مراتب عظیم‌تر در آنجا وجود دارد که هم‌زمان در حال تغذیه از ماده است. جرم یادشده که اکنون AT2024tvd نام گرفته، توسط رصدخانه‌ی گذرای زویکی (Zwicky Transient Facility) شناسایی شد؛ سیستمی که برای اسکن کل آسمان شمالی در مدت تنها دو روز طراحی شده است و سپس این فرآیند را تکرار می‌کند. این فرآیند همراه با نرم‌افزاری که داده‌ها را برای تغییرات بررسی می‌کند، به سیستم اجازه می‌دهد اجرامی را که ناگهان درخشان یا تاریک می‌شوند، شناسایی کند. یکی از رویدادهای قابل شناسایی برای سیستم، رویداد اختلال کشندی است؛ فرایندی که در جریان آن، ستاره توسط گرانش عظیم سیاه‌چاله‌ای کلان‌جرم، اصطلاحا به صورت اسپاگتی درمی‌آید. نوع کلان‌جرم   معمولا در مرکز کهکشان‌ها قرار دارد؛ بنابراین، نرم‌افزاری که داده‌ها را اسکن می‌کند تنها درصورتی یک رخداد را به‌عنوان رویداد احتمالی اختلال کشندی علامت‌گذاری می‌کند که با منبع نوری قبلی در همان مکان هم‌زمان باشد؛ اما این موضوع درباره‌ی AT2024tvd صدق نمی‌کرد؛‌زیرا به نظر می‌رسید بیش از ۲۵۰۰ سال نوری از مرکز کهکشان فاصله دارد. درنتیجه، نرم‌افزار آن را به‌عنوان رویداد اختلال کشندی تشخیص نداد و دانشمندان تا وقتی با دقت بیشتری به آن نگاه نکردند، متوجه ماهیتش نشدند. خوشبختانه، پژوهشگران توانستند رصدهای بعدی را در طول‌موج‌هایی از اشعه ایکس تا امواج رادیویی انجام دهند. دست‌کم دو رصدخانه ازجمله   و آرایه‌ی بسیار بزرگ تلسکوپ‌های رادیویی (Very Large Array)، توانستند هم جرم درخشان‌شده (یعنی AT2024tvd) و هم نقطه‌ی درخشان در مرکز کهکشان را به‌صورت جداگانه مشاهده کنند؛ نقطه‌ای که به نظر می‌رسد همان سیاه‌چاله کلان‌جرم مرکز کهکشان باشد و روشنایی آن نشان می‌دهد که در حال حاضر در حال بلعیدن ماده است. تمام رصدها تأیید کردند که AT2024tvd یک رویداد اختلال کشندی است. برای مثال، برخلاف   که معمولا به‌مرور زمان سرد می‌شود، دمای این رویداد در طول رصدها بالا باقی ماند. همچنین، پرتوهای ایکس پرانرژی در این رویداد کمتر از آن چیزی بودند که از یک ابرنواختر انتظار می‌رود. طیف فرابنفش آن نیز مشابه رویدادهای گسیختگی کشندی قبلی بود و نشانه‌هایی از عناصری مانند کربن و نیتروژن داشت که نیازی به انفجار ابرنواختری برای شکل‌گیری ندارند. رویداد یادشده، چهارمین رویداد گسیختگی کشندی است که تاکنون شناسایی شده و منشأ آن سیاه‌چاله‌ای است که در مرکز کهکشان قرار ندارد. همچنین نخستین رویدادی است که ابتدا در طول‌موج‌های مرئی شناسایی شده است. کشف جدید دو پرسش را مطرح می‌کند: چرا دو سیاه‌چاله کلان‌جرم در اینجا وجود دارند و چرا یکی از آن‌ها در مرکز کهکشان نیست؟ پاسخ به پرسش اول نسبتاً ساده است. به نظر می‌رسد که کهکشان‌های بزرگ حاصل ادغام کهکشان‌های کوچک‌تر هستند؛ به عبارتی، با ترکیب چند کهکشان کوچک ساخته می‌شوند. هرکدام از این کهکشان‌های کوچک، سیاه‌چاله مخصوص خود را دارند که وارد فرایند ادغام می‌شود. در بیشتر موارد، این سیاه‌چاله‌های تازه‌وارد در نهایت به مرکز کهکشان جدید منتقل شده و با سیاه‌چاله مرکزی ادغام می‌شوند. اما به عباراتی که استفاده شد توجه کنید: «در بیشتر موارد» و «در نهایت». حتی در مواردی که ادغام کهکشان‌ها رخ می‌دهد، این فرایند بسیار کند است و ممکن است میلیون‌ها یا حتی میلیاردها سال طول بکشد. در نتیجه، یک کهکشان بزرگ ممکن است تا ۱۰۰ سیاه‌چاله بسیار بزرگِ سرگردان داشته باشد که حدود ۱۰ عدد از آن‌ها جرمی بیش از یک میلیون برابر خورشید دارند. از سوی دیگر کهکشان میزبان AT2024tvd بسیار بزرگ است. یکی از پیامدهای وجود سیاه‌چاله‌های سرگردان این است که همه‌ی آن‌ها در نهایت با سیاه‌چاله مرکزی ادغام نمی‌شوند. اگر دو سیاه‌چاله به‌طور هم‌زمان به سیاه‌چاله مرکزی نزدیک شوند، برهم‌کنش‌های گرانشی ممکن است کوچک‌ترین سیاه‌چاله را با سرعتی تقریباً معادل سرعت فرار از کهکشان بیرون بیندازد. در نتیجه، این سیاه‌چاله‌های کلان‌جرم ممکن است برای میلیون‌ها سال در فاصله‌ای دور از مرکز کهکشان باقی بمانند. ادغام کهکشان‌ها و در نتیجه سیاه‌چاله‌هایشان ممکن است میلیاردها سال طول بکشد در حال حاضر، نمی‌توان به‌طور قطعی گفت که کدام‌یک از این توضیحات، مکان فعلی AT2024tvd را توجیه می‌کند. به نظر نمی‌رسد که کهکشان میزبان آن به‌تازگی دچار ادغام شده باشد، اما این احتمال وجود دارد که سیاه‌چاله‌ی موردنظر بازمانده‌ای از ادغامی بسیار قدیمی‌تر باشد. نکته‌ی قابل‌توجه این است که همه‌ی کهکشان‌هایی که در آن‌ها رویداد اختلال کشندی خارج از مرکز دیده شده، بسیار بزرگ هستند مقاله‌ای که AT2024tvd را توصیف می‌کند، این موضوع را تصادفی نمی‌داند: کهکشان‌های بزرگ‌تر به‌معنای ادغام‌های بیشتر در گذشته و در نتیجه، تعداد بیشتری سیاه‌چاله کلان‌جرمِ سرگردان درون آن‌‌ها هستند. همچنین در مقاله آمده که احتمالاً تنها رویدادهای اختلال جزر و مدی که می‌توانیم در کهکشان‌های بزرگ ببینیم، آن‌هایی هستند که خارج از مرکز رخ می‌دهند. دلیلش هم این است که کهکشان‌های بزرگ‌تر دارای سیاه‌چاله‌های مرکزی بسیار بزرگ‌تری هستند و زمانی که یک سیاه‌چاله کلان‌جرم به‌اندازه کافی بزرگ شود، افق رویداد آن‌قدر گسترش می‌یابد که ستارگان می‌توانند بدون ازهم‌گسیختگی از آن عبور کنند و تمام انرژی آزادشده درون خود سیاه‌چاله اتفاق بیفتد. احتمالاً اگر از فاصله‌ی به اندازه‌ی کافی نزدیک شاهد این اتفاق بودیم، ستاره به‌سادگی محو و از هستی ناپدید می‌شد. مطالعه در   منتشر شده است.", "date": "سه‌شنبه ۲۳ اردیبهشت ۱۴۰۴ - ۰۰:۱۰", "comments": "0"},
{"url": "https://www.zoomit.ir/mobile/439813-samsung-galaxy-s25-edge-flagship-phone-specs-price/", "title": "گلکسی S25 اج سامسونگ رونمایی شد؛ باریک‌اندام، اما بُرنده!", "summary": "", "content": "پس از ماه‌ها انتظار، سامسونگ سرانجام باریک‌ترین پرچمدار غیرتاشدنی‌اش را رونمایی کرد. گلکسی S25 اج -برخلاف «اج»های قبلی سامسونگ- روی باریک‌بودن تمرکز دارد و برای ارائه‌ی این مشخصه، در یک‌سری حوزه‌ها عقب‌نشینی کرده؛ اما آغازگر ترند جدیدی است که احتمالا تا چند ماه دیگر با رونمایی   بیش از پیش در مرکز توجه قرار می‌گیرد. گلکسی S25 اج باریک است؛ بسیار باریک. سامسونگ با تأیید شایعه‌ها اعلام کرد که بدنه‌ی گوشی جدیدش تنها ۵٫۸ میلی‌متر ضخامت دارد. این بدنه، قوی‌ترین تراشه‌ی دنیای اندروید را درون خود جای داده است و از باتری ۳۹۰۰ میلی‌آمپرساعتی میزبانی می‌کند. استفاده از چنین تراشه‌ی پرقدرتی در داخل یک موبایل بسیار باریک، دست‌کمی از یک دستاورد مهندسی ندارد. گلکسی S25 اج اساسا نسخه‌ی باریک‌شده‌ی   است و از همان نمایشگر ۶٫۷ اینچ اولد (از نوع Dynamic AMOLED 2X با نرخ نوسازی متغیر یک تا ۱۲۰ هرتز)، پردازنده‌ی Snapdragon 8 Elite for Galaxy و قابلیت‌های مبتنی‌بر   بهره می‌گیرد.  کاهش ضخامت، بدون هزینه نبوده است و کسانی که به   جدید کره‌ای‌ها علاقه دارند، باید با افت ظرفیت باتری و حذف دوربین تله‌فوتو کنار بیایند. گلکسی S25 اج تنها ۱۶۳ گرم وزن دارد، یعنی یک گرم سنگین‌تر از مدل عادی   (مدل عادی به نمایشگر ۶٫۲ اینچ مجهز است). گلکسی S25 اج با ضخامت ۵٫۸ میلی‌متری‌اش، باریک‌ترین گوشی غیرتاشدنی سامسونگ به‌حساب می‌آید، اما همچنان کمی ضخیم‌تر از گلکسی تب S10 و گلکسی زد فولد ۶ است.  گلکسی S25 اج سامسونگ باریک است، بسیار باریک! کارشناسانی که با گلکسی S25 اج کار کرده‌اند، می‌گویند سامسونگ برای بازاریابی دستگاه به چالش خواهد خورد؛ چون S25 در نگاه اول یک گوشی کاملا عادی است، اما به محض‌ این‌که گوشی را در دست بگیرید، همه‌چیز تغییر می‌کند. تصاویر رسمی، هرگز حس‌و‌حال باریک‌بودن گوشی را به‌درستی القا نخواهند کرد.  عبارت «اج» نشان می‌دهد که تمرکز اصلی سامسونگ، بر باریک‌بودن گلکسی S25 اج معطوف شده؛ اما بسیاری از تحلیلگران، از وزن دستگاه شگفت‌زده شده‌اند. وزن ۱۶۳ گرمی، یکی از بزرگ‌ترین مشکلاتی را که مردم با گوشی‌های بزرگ دارند، برطرف می‌کند. گلکسی اس ۲۵ اج سامسونگ از همان فریم تیتانیومی مدل اولترا بهره می‌گیرد و در بالای نمایشگرش به شیشه‌ی محافظ جدید Gorilla Glass Ceramic 2 مجهز است. این گوشی گواهی IP68 برای مقاومت در برابر آب و گردوغبار دارد. به‌طور کلی با وجود باریک‌بودن بدنه، همچنان با دستگاهی بسیار مستحکم روبه‌رو هستیم.   سامسونگ برای تولید دستگاهی به باریکی گلکسی S25 اج مجبور شده است دو فداکاری بزرگ انجام دهد: اولی در بخش دوربین و دومی در بخش باتری. گلکسی S25 اج در بخش پشتی‌اش «صرفا» به دو دوربین مجهز است و از ماژول تله‌فوتو بهره نمی‌گیرد. البته سامسونگ یک المان مهم را از گلکسی S25 اولترا قرض گرفته است تا کمبودها را برطرف کند. S25 اج سنسور اصلی ۲۰۰ مگاپیکسلی دارد و تصاویر بسیار باکیفیتی ثبت می‌کند؛ اما این دوربین درون محفظه‌ی کوچک‌تری نسبت‌به گلکسی S25 اولترا قرار گرفته است و بدین ترتیب قابلیت‌های متنوع کمتری دارد.  دومین دوربین گوشی گلکسی اس ۲۵ اج به حسگر ۱۲ مگاپیکسلی و لنز فوق عریض مجهز است و در بالای نمایشگر شاهد دوربین سلفی ۱۲ مگاپیکسلی هستیم.  بزرگ‌ترین نگرانی خریداران گلکسی S25 اج، ظرفیت باتری دستگاه خواهد بود. ظرفیت ۳۹۰۰ میلی‌آمپرساعتی بدین معنی است که گلکسی S25 اج کوچک‌ترین باتری را در بین همه‌ی اعضای خانواده‌ی گلکسی S25 دارد (مدل‌های عادی و پلاس به‌ترتیب به باتری ۴۰۰۰ میلی‌آمپرساعتی و ۴۹۰۰ میلی‌آمپرساعتی مجهزند). باتری ۳۹۰۰ میلی‌آمپرساعتی قرار است انرژی نمایشگری بزرگ را تأمین کند و بعید است که شاهد بدترین شارژدهی سری S25 در مدل اج نباشیم. سامسونگ می‌گوید گلکسی S25 اج با وجود بهره‌مندی از باتری نسبتا کوچک، یک روز کامل شارژدهی می‌کند. به روایت سامسونگ، S25 اج تا ۲۴ ساعت به‌صورت آفلاین ویدیو پخش می‌کند که کمتر از وعده‌ی ۲۹ ساعت پخش ویدیو گلکسی S25 و ۳۰ ساعت پخش ویدیو گلکسی S25 پلاس است.  گلکسی S25 اج سامسونگ از شارژ سیمی ۲۵ وات پشتیبانی می‌کند و شارژ‌ باتری‌اش در حدود ۳۰ دقیقه به ۵۵ درصد می‌رسد. طبق معمول خبری از آداپتور شارژ در جعبه نیست. گلکسی S25 اج از شارژ بی‌سیم پشتیبانی می‌کند.  سامسونگ می‌گوید گلکسی S25 اج با رابط کاربری One UI 7 و سیستم‌عامل اندروید ۱۵ عرضه می‌شود و رنگ‌بندی جذابی شامل نقره‌ای تیتانیومی، مشکی تیتانیومی و آبی یخی تیتانیومی دارد. ابعاد دقیق دستگاه، ۱۵۸٫۲ در ۷۵٫۶ در ۵٫۸ میلی‌متر اعلام شده است.   در کانفیگ پایه با ۲۵۶ گیگابایت فضای ذخیره‌سازی ۱۰۹۹٫۹۹ دلار است. مدل ۵۱۲ گیگابایتی دستگاه، ۱۲۱۹٫۹۹ دلار قیمت دارد. هر دو کانفیگ به ۱۲ گیگابایت رم مجهزند. عرضه‌ی گلکسی S25 اج از ۳۰ می (۹ خرداد) آغاز خواهد شد.", "date": "سه‌شنبه ۲۳ اردیبهشت ۱۴۰۴ - ۰۳:۳۱", "comments": "0"},
{"url": "https://www.zoomit.ir/mobile/439843-samsung-galaxy-s25-edge-price-release-date/", "title": "قیمت و تاریخ عرضه گلکسی S25 اج؛ پرچمدار جنجالی سامسونگ", "summary": "", "content": "سامسونگ لحظاتی پیش  . امکان پیش‌خرید گلکسی S25 اج در بازارهای جهانی از امروز فراهم شده و کاربران می‌توانند این گوشی را در رنگ‌های نقره‌ای تیتانیوم، مشکی براق تیتانیوم و آبی یخی تیتانیوم سفارش دهند. در بیشتر بازارها، پیش‌خرید اس ۲۵ اج با ارتقاء رایگان فضای ذخیره‌سازی همراه است. گلکسی S25 اج در کانفیگ‌های ۲۵۶ و ۵۱۲ گیگابایتی عرضه می‌شود. مهم‌ترین مزیت پیش‌خرید، نسخه‌ی ۵۱۲ گیگابایتی با پرداخت قیمت مدل ۲۵۶ گیگابایتی است که برای مدت محدودی ارائه می‌شود. در اروپا،   در کانفیگ‌های ۲۵۶ و ۵۱۲ گیگابایتی به‌ترتیب ۱۲۴۹ و ۱۳۶۹ یورو اعلام شده؛   در ایالات متحده به‌ترتیب ۱۰۹۹ و ۱۲۹۹ دلار است. صرف‌نظر از میزان فضای ذخیره‌سازی، هر دو نسخه به ۱۲ گیگابایت رم و تراشه‌ی اورکلاک‌شده‌ی اسنپدراگون ۸ الیت مجهز هستند. گلکسی S25 اج در تمامی بازارها با این پردازنده‌ عرضه می‌شود؛ پردانده‌ای که در دل بدنه‌ی باریک ۵٫۸ میلی‌متر قرار دارد. عرضه‌ی رسمی گلکسی S25 اج از تاریخ ۳۰ می (۹ خرداد) در اکثر بازارهای مهم جهانی آغاز خواهد شد.", "date": "سه‌شنبه ۲۳ اردیبهشت ۱۴۰۴ - ۰۳:۴۳", "comments": "0"},
{"url": "https://www.zoomit.ir/mobile/439844-samsung-galaxy-s25-edge-how-thin/", "title": "گلکسی S25 اج دقیقا چقدر باریک است؟ شگفت‌زده می‌شوید", "summary": "", "content": "یکی از مهم‌ترین ویژگی‌هایی که   را به محصولی برجسته تبدیل کرده، بدنه‌ی باریکش است.؛ موضوعی که دلیل نام‌گذاری این مدل به Edge بوده و اساساً فلسفه‌ی وجودی‌اش را شکل می‌دهد. ، Galaxy S25 Edge بدنه‌ای با ضخامت ۵٫۸ میلی‌متر و وزن ۱۶۳ گرم دارد تا ترکیبی از سبکی و ظرافت را به‌نمایش بگذارد. با وجود بدنه‌ی باریک، گلکسی S25 اج همان تراشه‌ی قدرتمند اسنپدراگون ۸ الیت را که در سایر مدل‌های خانواده‌ی S25 نیز استفاده شده، در اختیار کاربران قرار می‌دهد. این گوشی به‌طور پیش‌فرض با رابط کاربری One UI 7 و قابلیت‌های هوش مصنوعی Galaxy AI عرضه می‌شود. مقاومت بدنه با به‌کارگیری جدیدترین شیشه‌ی گوریلا گلس سرامیک ۲ کورنینگ در نمایشگر جلویی تضمین شده است؛ شیشه‌ای که مقاومت بالایی در برابر ضربه دارد و ادعا می‌شود محافظت بسیار خوبی فراهم می‌کند. عرضه‌ی رسمی گلکسی S25 اج در رنگ‌های نقره‌ای تیتانیوم، مشکی براق تیتانیوم و آبی یخی تیتانیوم از تاریخ ۳۰ می (۹ خرداد) در اکثر بازارهای مهم جهانی آغاز خواهد شد.", "date": "سه‌شنبه ۲۳ اردیبهشت ۱۴۰۴ - ۰۴:۰۲", "comments": "0"},
{"url": "https://www.zoomit.ir/mobile/439845-galaxy-s25-edge-pre-order-options/", "title": "طرح ویژه سامسونگ برای پیش‌فروش گوشی گلکسی S25 اج", "summary": "", "content": "سامسونگ که سابقه‌ای طولانی در ارائه‌ی پیشنهادهای ویژه برای پیش‌خرید محصولاتش دارد،  . گلکسی S25 اج اکنون با امکان معاوضه‌ی گوشی قدیمی تا سقف ۸۰۰ دلار تخفیف دارد؛ پیشنهادی که یکی از بهترین گزینه‌های پیش‌خرید سامسونگ به شمار می‌رود. به‌علاوه، خریداران Galaxy S25 Edge در برخی کشورها می‌توانند از اعتبار ۵۰ دلاری و ارتقاء رایگان فضای ذخیره‌سازی بهره‌مند شوند. بدین ترتیب، مدل ۵۱۲ گیگابایتی با قیمت کانفیگ ۲۵۶ گیگابایتی عرضه می‌شود؛ البته برای مدت محدود. سامسونگ در گلکسی S25 اج از تراشه‌ی سفارشی اسنپدراگون ۸ الیت در کنار ۱۲ گیگابایت رم استفاده کرده؛ همان ترکیبی که در   شاهدش بودیم. گلکسی اس ۲۵ اج از نظر ابعاد نمایشگر تقریباً هم‌اندازه‌ی نسخه‌ی اولترا است، با این تفاوت که از شیشه‌ای با مقاومت کمتر استفاده می‌کند. مهم‌ترین ویژگی گلکسی S25 اج ضخامت چشمگیر ۵٫۸ میلی‌متری‌اش است. ظرفیت ۳۹۰۰ میلی‌آمپرساعتی بدان معنا خواهد بود که گلکسی S25 اج کوچک‌ترین باتری را در بین همه‌ی اعضای خانواده‌ی   دارد", "date": "سه‌شنبه ۲۳ اردیبهشت ۱۴۰۴ - ۰۴:۱۱", "comments": "0"},
{"url": "https://www.zoomit.ir/mobile/439846-sony-xperia-1-vii-specs-price-official/", "title": "گوشی Xperia 1 VII رونمایی شد؛ پرچمدار تندوتیز و گران‌قیمت سونی", "summary": "", "content": "سونی سرانجام گوشی پرچمدار جدیدش را با نام اکسپریا ۱ مارک ۷ (Xperia 1 VII) رونمایی کرد؛ دستگاهی که شباهت‌های فراوانی به نسل قبل دارد و در دو رنگ جدید عرضه می‌شود: سبز و ارغوانی.  بر اساس  ، گوشی اکسپریا ۱ مارک ۷ از نمایشگر ۶٫۵ اینچ، باتری ۵۰۰۰ میلی‌آمپرساعتی و مجموعه‌دوربین سه‌گانه در پنل پشتی بهره می‌گیرد و به‌طور کلی تغییرات زیادی به خود ندیده؛ اما یک‌سری بهبودها تجربه کرده است. سونی می‌گوید دوربین اصلی Xperia 1 VII نسبت‌به نسل قبل تغییر نکرده است. این گوشی از دوربین عریض با لنز ۲۴ میلی‌متری f/1.9 و حسگر ۱/۱٫۳۵ اینچ Exmor T بهره می‌گیرد و از لرزش‌گیر اپتیکال (OIS) و فوکوس خودکار تشخیص فاز (PDAF) پشتیبانی می‌کند. ماژول تله‌فوتو از لنز ۱۷۰-۸۵ میلی‌متری با دیافراگم متغیر f/2.3-f3.5 و حسگر ۱/۳٫۵ اینچ Exmor RS استفاده می‌کند. دوربین تله‌فوتو حالت ماکرو هم دارد و می‌تواند در فاصله‌ی چهار سانتی‌متری روی سوژه فوکوس کند.  اکسپریا ۱ مارک ۷ تا حد زیادی نسبت‌به نسل قبل دست‌نخورده باقی مانده است دوربین فوق عریض در نسل جدید گوشی پرچمدار سونی اصلاح شده است. این دوربین همچنان لنز ۱۶ میلی‌متری دارد اما از دیافراگم f/2.0 (بازتر از نسل قبل) استفاده می‌کند و حسگر ۱/۱٫۵۶ اینچی‌اش ۲٫۱ برابر بزرگ‌تر از مدل قبلی شده است.  همانطور که انتظار داشتیم، سیستم دوربین با   همراهی می‌شود تا قابلیت‌های نرم‌افزاری مختلفی در دسترس قرار بگیرند. سیستم فوکوس خودکار چشمی بلادرنگ، افزون‌بر انسان‌ها روی حیوانات هم کار می‌کند و گوشی با هوش مصنوعی می‌تواند سوژه‌ی اصلی را تشخیص دهد. تعادل سفیدی، اکسپوژر (نوردهی) و حتی عمق میدان هم با هوش مصنوعی تنظیم می‌شوند. دوربین گوشی از Ultra HDR پشتیبانی می‌‌کند. سونی کلید فیزیکی دوربین را حفظ کرده است، اما این کلید در نسل جدید کمی پهن‌تر شده.  اکسپریا ۱ مارک ۷ سونی به جک ۳٫۵ میلی‌متری هدفون مجهز است، اما این‌بار از لحیم‌کاری باکیفیت‌تری با طلای اضافی استفاده شده است تا افت کیفیت صدا کمتر از قبل شود. گوشی جدید سونی اسلات کارت حافظه‌ی microSD دارد تا بتوانید فضای ذخیره‌سازی ۲۵۶ گیگابایتی دستگاه را گسترش دهید. اکسپریای پرچمدار جدید سونی گواهی IP68 برای مقاومت دربرابر آب و گردوغبار دارد و در بخش جلویی از شیشه‌ی محافظ Gorilla Glass Victus 2 استفاده می‌کند. پوشش پنل پشتی، شیشه‌ی Gorilla Glass Victus است.  اکسپریا ۱ مارک ۷ از پردازنده‌ی پرچمدار Snapdragon 8 Elite استفاده می‌کند و به همین دلیل دستگاهی قدرتمند به‌حساب می‌آید. سونی از محفظه‌ی بخار استفاده کرده است تا بدنه‌ی گوشی‌اش را خنک نگه دارد. اکسپریای جدید ۱۲ گیگابایت رم دارد و از Wi-Fi 7 پشتیبانی می‌کند و عملکرد تراشه‌ی بلوتوث آن دو برابر بهتر از نسل قبل است. نمایشگر اولد اکسپریا ۱ مارک ۷ از نوع ۱۰ بیتی است، ابعادش به ۶٫۵ اینچ می‌رسد و محتوای بصری را با وضوح ۲۳۴۰ در ۱۰۸۰ پیکسل و نرخ نوسازی ۱۲۰ هرتز پخش می‌کند. این پنل تقریبا هیچ تغییری تجربه نکرده است، با این تفاوت که روشنایی‌اش ۲۰ درصد بیشتر از نسل قبل شده. گوشی دو حسگر ویژه در بخش جلویی و پشتی دارد تا روشنایی نمایشگر بر اساس نور محیط به‌خوبی تنظیم شود.  سونی می‌گوید اسپیکرهای استریو جلویی دستگاه ۱۰ درصد بیس عمیق‌تر نسبت‌به نسل قبل دارند و در همکاری با شرکت Sony Music Entertainment بهینه شده‌اند.  گوشی Xperia 1 VII از باتری ۵۰۰۰ میلی‌آمپرساعتی با شارژ ۳۰ وات استفاده می‌کند و توانایی پخش ۳۶ ساعت ویدیو را دارد. سونی می‌گوید که می‌توانید انتظار دو روز شارژدهی را از گوشی جدیدش داشته باشید. به ادعای سونی، باتری گوشی جدید این شرکت پس از ۴۸ ماه استفاده، کمتر از ۲۰ درصد از سلامتش را از دست می‌دهد.  Xperia 1 VII با اندروید ۱۵ عرضه می‌شود و حداقل چهار به‌روزرسانی سیستم‌عامل و ۶ سال به‌روزرسانی امنیتی دریافت خواهد کرد. این گوشی در رنگ‌های مشکی و سبز و ارغوانی در دسترس قرار می‌گیرد.   از ۱۴۹۹ یورو شروع می‌شود و عرضه‌ی گوشی برای ماه ژوئن (خرداد و شهریور) برنامه‌ریزی شده است.", "date": "سه‌شنبه ۲۳ اردیبهشت ۱۴۰۴ - ۰۸:۲۸", "comments": "0"},
{"url": "https://www.zoomit.ir/mobile/439847-galaxy-s25-edge-reengineered-thinner-200mp-camera/", "title": "سامسونگ چگونه دوربین ۲۰۰ مگاپیکسلی را درون بدنه باریک گلکسی S25 اج جای داد؟", "summary": "", "content": "گوشی بسیار باریکی است که در عین حال، سخت‌افزار قدرتمندی را میزبانی می‌کند. دوربین اصلی و سلفی اس ۲۵ اج با   یکسان هستند؛ اما سامسونگ برای رسیدن به این ترکیب، دست به مهندسی خلاقانه‌ای زده است.  که چگونه موفق شده دوربین ۲۰۰ مگاپیکسلی را در بدنه‌ی بسیار باریک گلکسی S25 اج جای دهد. این گوشی به دوربین اصلی ۲۰۰ مگاپیکسلی با لرزش‌گیر اپتیکال (OIS)، فوکوس خودکار Super QPD و دیافراگم f/1.7 مجهز است. برای کاهش ضخامت، لنز جدیدی طراحی شده و ساختار دوربین به‌گونه‌ای بازطراحی شده که کل ماژول دوربین، نسبت‌به اس ۲۵ اولترا ۱۸ درصد نازک‌تر باشد. دوربین گلکسی S25 اج باید عملکردی مشابه مدل اولترا داشته باشد، چون هر دو از دوربین و پردازنده‌ی یکسانی استفاده می‌کنند؛ دست‌کم به ادعای سامسونگ. دوربین اصلی مدل اج امکان بزرگ‌نمایی دو برابری اپتیکال را از طریق کراپ حسگر فراهم می‌کند. بدین ترتیب با وجود نداشتن دوربین تله‌فوتو، S25 اج می‌تواند عکس‌های بزرگ‌نمایی‌شده‌ی نسبتاً باکیفیتی ثبت کند؛ البته باید منتظر بررسی گوشی بمانیم. در کنار دوربین اصلی، دوربین فوق عریض ۱۲ مگاپیکسلی با فوکوس خودکار و دیافراگم f/2.2 قرار دارد. دوربین سلفی همان سنسور ۱۲ مگاپیکسلی مدل‌های دیگر سری   است. هر سه دوربین دستگاه قادر به ضبط ویدیو با وضوح 4K و نرخ ۶۰ فریم‌برثانیه هستند و دوربین اصلی می‌تواند ویدیوهای 8K با نرخ ۳۰ فریم‌برثانیه ضبط کند. گلکسی S25 اج می‌تواند تصاویر و ویدیوهایی با فرمت Super HDR ثبت کند که بر پایه‌ی استاندارد Ultra HDR گوگل توسعه یافته است. این گوشی امکان ضبط ویدیو در فرمت Samsung LOG را نیز دارد؛ فرمتی با پروفایل رنگی تخت که بیشتر مورد توجه حرفه‌ای‌ها قرار می‌گیرد.", "date": "سه‌شنبه ۲۳ اردیبهشت ۱۴۰۴ - ۰۹:۰۱", "comments": "0"},
{"url": "https://www.zoomit.ir/shutter/439779-captivating-photography-kat-zhou/", "title": "از اعماق دریا تا دل جنگل؛ وقتی طبیعت با ما حرف می‌زند", "summary": "", "content": "عکاسی از حیات‌وحش دنیایی شگفت‌انگیز و الهام‌بخش است؛ دنیایی که به لطف عکاسانی که به دورافتاده‌ترین و شگفت‌انگیزترین نقاط زمین سفر می‌کنند، ما هم می‌توانیم آن را تجربه کنیم و با موجوداتی که در این سیاره با آن‌ها زندگی می‌کنیم، بیشتر آشنا شویم. کت ژو (Kat Zhou)، عکاس طبیعت ساکن سان‌ فرانسیسکوی کالیفرنیا است که در عکاسی زیرآب، مناظر طبیعی و حیات‌وحش تخصص دارد. در شاتر امروز، نگاهی خواهیم داشت به منتخبی از تصاویر دیدنی کت ژو؛ از دنیای اسرارآمیز زیر آب گرفته تا شگفتی‌های حیات‌وحش در خشکی. با ما همراه شوید و از دریچه‌ی دوربین او، زیبایی و پیچیدگی طبیعت را تماشا کنید. برای مشاهده‌ی آثار بیشتر، می‌توانید به صفحه‌ی اینستاگرام   یا وب‌سایت او به نشانی   سر بزنید. در این صفحات مجموعه‌‌ی کامل‌تری از عکس‌های حیات‌وحش، مناظر طبیعی و دنیای زیر آب را خواهید دید.", "date": "سه‌شنبه ۲۳ اردیبهشت ۱۴۰۴ - ۰۹:۰۶", "comments": "0"},
{"url": "https://www.zoomit.ir/os/439848-ios-19-will-upgrade-iphones-battery-life/", "title": "آپدیت iOS 19 شارژدهی آیفون‌ها را طولانی‌تر می‌کند؛ ادعای منبع آگاه", "summary": "", "content": "iOS 19 ماه آینده در کنفرانس WWDC معرفی خواهد شد و قرار است طراحی تازه‌ای به همراه مجموعه‌ای از قابلیت‌های جدید داشته باشد.  ، یکی از این قابلیت‌ها، بهبود عمر باتری با کمک هوش مصنوعی اپل اینتلیجنس خواهد بود. اپل ظاهراً در حال آماده‌سازی قابلیتی مبتنی‌بر   برای مدیریت مصرف باتری در iOS 19 است؛ آپدیت نرم‌افزاری‌ای که انتظار می‌رود شهریورماه برای   منتشر شود. قابلیت موردبحث احتمالاً با تحلیل الگوی استفاده‌ی هر کاربر، به‌صورت هوشمند تنظیماتی برای کاهش مصرف باتری اعمال خواهد کرد. اپل برای توسعه‌ی فناوری جدیدش که بخشی از قابلیت‌های اپل اینتلیجنس به‌شمار می‌رود، از اطلاعات باتری جمع‌آوری‌شده از دستگاه‌های کاربران استفاده می‌کند تا الگوهای مصرف را شناسایی کند و پیش‌بینی‌هایی درباره‌ی زمان مناسب کاهش مصرف انرژی در اپ‌ها یا قابلیت‌های خاص ارائه دهد. ظاهراً در صفحه‌ی قفل نشانگری جدید اضافه خواهد شد که مدت‌زمان باقی‌مانده تا شارژ کامل گوشی را نمایش می‌دهد. ارتقای شارژدهی در iOS 19 احتمالاً یکی از بهترین قابلیت‌های اپل اینتلیجنس خواهد بود. قابلیت نمایش زمان باقی‌مانده‌ی شارژ روی صفحه‌ی قفل هم می‌تواند تجربه‌ی کاربری را به‌مراتب بهتر کند. قابلیت جدید در iOS 19 محدود به آیفون ۱۷ نخواهد بود. گرمن می‌گوید همه‌ی مدل‌های آیفون سازگار با هوش مصنوعی اپل از این ویژگی بهره‌مند می‌شوند؛ اما به نظر می‌رسد مدل ایر بیشترین بهره را از آن خواهد برد.", "date": "سه‌شنبه ۲۳ اردیبهشت ۱۴۰۴ - ۰۹:۱۰", "comments": "0"},
{"url": "https://www.zoomit.ir/gaming/439850-gta-6-trailer-passes-100-million-views/", "title": "دومین تریلر جی تی ای ۶ در یوتیوب به رکورد ۱۰۰ میلیون بازدید رسید", "summary": "", "content": "کمتر از یک هفته طول کشید تا   در یوتیوب از مرز ۱۰۰ میلیون بازدید عبور کند. راک‌استار گیمز هفته‌ی گذشته اعلام کرد که تنها در یک روز، مجموع بازدید تریلر در همه‌ی پلتفرم‌ها به نزدیک نیم میلیارد رسیده است. راک‌استار در تاریخ ۶ می (۱۶ اردیبهشت) بدون اطلاع قبلی، دومین تریلر رسمی GTA 6 را منتشر کرد. در این ویدیو تأیید شد که داستان بازی حول شخصیت‌های   و   می‌چرخد؛ زوجی که پیش‌تر در اولین تریلر بازی دیده شدند. نکته‌ی جالب دیگر در تریلر جدید، تأکید راک‌استار بر ضبط کامل تریلر با کنسول PS5 بوده است. چند روز پیش از انتشار تریلر دوم، راک‌استار به‌طور رسمی اعلام کرد که انتشار GTA 6 تا ۲۶ می ۲۰۲۶ (۵ خرداد ۱۴۰۵) به تعویق افتاده؛ در حالی که پیش‌تر گفته شده بود این بازی پاییز امسال عرضه می‌شود. جی تی ای ۶ یکی از مورد انتظارترین بازی‌های تاریخ به‌شمار می‌رود. یک شرکت تحقیقاتی پیش‌بینی کرده که این بازی می‌تواند تنها در یک سال، بیش از ۴۰ میلیون نسخه بفروشد و حدود سه میلیارد دلار درآمدزایی کند.  تا این لحظه، عرضه‌ی GTA 6 تنها برای کنسول‌های   و   و اس تأیید شده است.", "date": "سه‌شنبه ۲۳ اردیبهشت ۱۴۰۴ - ۰۹:۲۰", "comments": "0"},
{"url": "https://www.zoomit.ir/business/439851-trump-claims-apple-will-build-plants-us-500b-pledge/", "title": "اپل قرار است «کارخانه‌های پرتعدادی» در خاک آمریکا احداث کند", "summary": "", "content": "سهام اپل پس از انتشار خبر توافق تجاری احتمالی میان ایالات متحده و چین و توقف موقتی اکثر تعرفه‌ها، روز خوبی را پشت سر گذاشت. به گزارش CNBC،  ، رئیس‌جمهور آمریکا، با  ، مدیرعامل اپل، تماس تلفنی برقرار کرد تا موضوع تعرفه‌ها را با او در میان بگذارد.  ، ترامپ در دفتر بیضی‌شکل کاخ سفید گفت: «امروز صبح با تیم کوک صحبت کردم. به‌نظرم او می‌خواهد اعدادش را افزایش دهد. عدد ۵۰۰ میلیارد دلار... او قرار است تعداد زیادی کارخانه در ایالات متحده برای اپل بسازد. مشتاقانه منتظر هستیم.» اپل پیش‌تر اعلام کرده بود که قصد دارد برای توسعه‌ی گسترده‌ی عملیات خود در آمریکا، از جمله مونتاژ سرورهای هوش مصنوعی در هیوستون، ۵۰۰ میلیارد دلار سرمایه‌گذاری کند. بخش نخست صحبت ترامپ که گفته بود «می‌خواهد اعدادش را افزایش دهد» چندان شفاف نیست. ممکن است منظور ترامپ کاهش وابستگی اپل به زنجیره‌ی تأمین در چین باشد یا به مزایای مالی حاصل از توقف تعرفه‌ها برای اپل اشاره داشته باشد. سایر بخش‌های سرمایه‌گذاری ۵۰۰ میلیارد دلاری اپل به‌جز ساخت دیتاسنتر قرار بود صرف پروژه‌هایی همچون راه‌اندازی یک آکادمی در میشیگان برای آموزش نیروی کار، تقویت تیم تحقیق و توسعه و افزایش سرمایه‌ی صندوق پیشرفته‌ی تولید شود؛ صندوقی که از پروژه‌های داخلی در ایالات متحده حمایت می‌کند.", "date": "سه‌شنبه ۲۳ اردیبهشت ۱۴۰۴ - ۰۹:۳۵", "comments": "0"}
]